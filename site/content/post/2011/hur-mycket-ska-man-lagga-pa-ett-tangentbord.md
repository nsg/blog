+++
date = "2011-08-02T22:59:28+00:00"
title = "Hur mycket ska man lägga på ett tangentbord?"
tags = ["Das Keyboard", "Tangentbord"]
+++

[<img class="aligncenter size-full wp-image-1056" title="das_keyboard" src="/images/2011/08/mechanical_keyboard.jpg" alt="" width="920" height="385" />][1]Jag har haft ett ganska billigt men prisvärt tangentbord för ca 200 kr ett bra tag nu, det är ett ganska litet tunt tangentbord med låg profil, det har gjort vad det skulle och har varit rätt ok att skriva på. Det har dock börjat bli långsamt sämre, det började med att knappar på numpaden inte tog ordentligt när jag tryckte på dem. Förmodligen av skräp som hade letar sig ner på fel ställen i tangentbordet, att plocka bort tangenterna för att rengöra var dock tyvärr ingen lösning så de knapparna inte gick att ta bort. Efter några månader till så började fler knappar bråka, de funkade fortfarande om man tryckte lite extra hårt men det glömde man oftast så man missade knappar hela tiden. Det var jobbigt att inte veta om man skrev fel eller inte, speciellt när man skrev lösenord och inte ser vad man skriver. Skrev jag fel, eller missade jag en knapp?

Det var inte hållbart, jag försökte fixa det med tryckluft men det hjälpte knappt så jag började fundera på alternativ, och den här gången tänkte jag köpa något lite dyrare och bättre tangentbord med mer skrivkänsla.

Tangentbordsdjungeln är stor, det finns mängder med olika att välja på. Det finns allt från de som ser ut som rymdskepp med massa extra utbyggnader, displayer och lampor till de med diskreta klassiska. Vad jag ville ha var ett som såg bra ut, något som såg ut som ett tangentbord utan massa lampor och bling. Jag ville även satsa på ett tangentbord som är skönt att skriva på.

Det finns ett tangentbord som heter [Das Keyboard][2] och är ett högkvalitivt tangentbord med mekaniska brytare, känslan i det är inte helt olikt det kultförklarade [IBM Model M][3] som enligt många fortfarande är det bästa tangentbordet. Av det lilla som har har skrivit så håller jag med om att Model M är ett riktigt trevlig tangentbord. Är mitt *Das Keyboard Model S : Ultimate EU* bättre? Nej, det är dock inte heller sämre, det känns och låter lite annorlunda. Det ger dock samma skrivglädje som man får med en Model M. Det låter även en hel del när man hamrar på, att höra ljudet, att höra när du slinter bygger på känslan att skriva, både känsel, muskelminne och hörsel arbetar ihop.

Tyvärr så var det inte gratis heller, det gick på runt 1000 kr och sedan tillkom det en frakt från Tyskland (säljs ej i Sverige). Totalt landade det på runt 1200 kr. Mycket pengar, ungefär det dubbla som jag hade tänkt mig. Var det värt det? Ja, det är det. Mekaniska tangentbord är inte för alla men det passar mig riktigt bra, jag rekommenderar att du provar det innan du köper det, eller åtminstone kollar på några recensioner på nätet (med ljud). Jag hade turen att få testa en kompis tangentbord i en 1-2 timmar en helg.

För mer information se Wikipedia som har en [bra artikel][4], eller Das Keyboards [egen hemsida][2] är en bra källa för information, själv hittade jag tack vare min kompis en EU-version på [getDigital.de][5] som är en skönt nördig sida med massa kul saker på.

<small> <p class='technorati-tags'>
  Bloggar om: <a class='technorati-link' href='http://bloggar.se/om/Das+Keyboard' rel='tag' target='_self'>Das Keyboard</a>, <a class='technorati-link' href='http://bloggar.se/om/Tangentbord' rel='tag' target='_self'>Tangentbord</a>
</p></small>

 [1]: /images/2011/08/mechanical_keyboard.jpg
 [2]: http://www.daskeyboard.com/
 [3]: http://en.wikipedia.org/wiki/Model_M_keyboard
 [4]: http://en.wikipedia.org/wiki/Das_Keyboard
 [5]: http://www.getdigital.de/
