+++
date = "2007-02-07T14:21:46+00:00"
title = "Bildt"
+++

<img id="image289" src="/images/2007/02/alladessadagar.png" alt="Alla Dessa Dagar" />  
Carl Bildt har nu bloggat på sin [nya blogg][1] på svenska i ca 1,5 vecka. Inte helt oväntat så har han mycket besökare. Det som jag tycker om är att han håller en sådan vardaglig ton när han skriver, man märker att det är en personlig blogg, eller så personlig blogg som det kan bli med tanke på hans yrke.

Hans [gamla blogg][2] som han skrev på engelska var mer stängd och officiell i sitt utförande, det fanns inte heller någon möjlighet att skriva kommentarer.

Bildt är naturligtvis mycket upptagen men jag är glad att han som politiker tar sig tid och blogga, att direkt tala till folket i mer vardaglig ton, och även läsa och svara på kommentarer till inlägget. När bloggen var ny så trodde jag att kommentarfunktionen var ett misstag, inte kan man ha det på en sådan här välbesökt blogg, inte har han tid att gå igenom och sortera bort alla olämploga kommentarer som jag kan tänka mig att han kan få.

Men hittills verkar det funkar bra, jag har inte ännu skrivit något inlägg på bloggen så jag vet inte om det direkt dykar upp, eller om han måste godkänna det först. Det första är mycket enklare, men samtidigt så kan olämpliga inlägg ligga på bloggen i timmar innan han upptäcker dem. Men samtidigt är alternativ två mycket jobb, som jag undrar om han har tid med.

Det finns naturligtvis en tredje teori, han kan ha en person som hjälper till att hålla rent på bloggen, men jag har inte sett något tecken på det.

Nu kan det vara så att bloggvärden är mycket seriösare än folk på internet i allmänhet, d.v.s. att det inte finns något större behov och städa upp, folk skriver det man ser, seriösa kommentarer. Det kanske bara är jag som tror att det finns för mycket dåligt folk på nätet.

Jag hoppas att han i fortsättningen kommer ha kvar möjligheten att kommentera på bloggen då det är oftast halva nöjet med en blogg, inte bara att läsa inlägget utan även ta in nyanserna som kommentarerna ger.

[Nya bloggen][1] ([första inlägget][3])  
[Gamla bloggen][2]

:: Bildt, Carl Bildt, Blogg, Bloggar

<small></small>

 [1]: http://carlbildt.wordpress.com/
 [2]: http://bildt.blogspot.com/
 [3]: http://carlbildt.wordpress.com/2007/01/28/mahanda-annu-en-blogg/trackback/
