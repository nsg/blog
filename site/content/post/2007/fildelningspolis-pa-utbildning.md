+++
date = "2007-02-19T14:28:48+00:00"
title = "Fildelningspolis på utbildning"
+++

*Jag läste om det redan i går ([FFF][1]) men nu läste jag att även [DN][2] och IDG har tagit upp det ([via][3]).* Även [SvD skriver][4] om det.

För det första så är min personliga åsikt att polisen inte ska lägga resurser på att jaga herr Svensson som sitter och laddar ner en film, eller ett par låtar. Det finns mycket viktigare saker som polisen kan göra, t.ex. jaga som som tjänar grova pengar på illegal fildelning. Eller ännu viktigare, jaga pedofiler som fildelar barnporr.

Nu har det varit en (så vitt jag förstod) en vidareutbildning på polishögskolan ang. fildelning. En agent från FBI var inbjuden, inget fel med det, då jag antar att han pratade om det tekniska runt om, hur dom gör i USA o.s.v.  
Men även den amerikanska lobbygruppen Motion Picture Association (MPA) var där. Det ger inte bra signaler när dom bjuder in någon som så självklart har så pass vinklat intresse som dom har. Inte bra alls.

MPA får stå och predika hur fel allt är, hur ond herr Svensson är, hur många miljoner dom förlorar när han fildelar en (1) fil. FBI står säkert och nickar, men jag har mer förtroende för dom, dom följer lagen. MPA åt andra sidan försöker få lagen att följa dom.

Illegal fildelning är något som hade kunnat begränsats effektivt om det inte var så att bolagen var just livrädda för fildelning. Om dom hade gjort det själva, mot betalning. D.v.s. en vanlig webbutik där man i klassisk internet-anda kan ladda ner filmen. Saken är att de lösningarna som funnits har antingen varit på tok för dyra, för sent ute eller kopieringsskyddade (DRM). Vanligtvis alla tre.

Ingen vill ha DRM, dom är sena ute så det finns gott om illegalt fildelade filer. Varför ska man betala för en sämre produkt på alla plan? Pris, tid och användning.

Det verkar dock som att det finns ett ljus i tunneln (om inte MPA och deras kompisar förstör det, igen), om jag minns korrekt så kom det signaler från Apple att dom funderar på att sälja icke-DRM filer, helt klassiska mp3-filer antar jag. Klart positivt, men musikindustrin motarbetar det.

Varför är dom så rädda för DRM-fria filer? Inte tror jag att den illigala kopieringen kommer öka speciellt mycket, de festa filerna hittar ju ut på fildelningsnätverken utmärkt redan idag.

Det ska bli intressant och se hur det utvecklar sig, och hur man ser tillbaka på hela den här perioden om 30 år.

:: MPA, Polisen, fildelning

<small></small>

 [1]: http://johannanylander.blogspot.com/2007/02/antipirater-p-svensk-polishgskola.html
 [2]: http://www.dn.se/DNet/jsp/polopoly.jsp?a=619433
 [3]: http://betaalfa.polymono.net/2007/02/19/3/
 [4]: http://www.svd.se/dynamiskt/inrikes/did_14658478.asp
