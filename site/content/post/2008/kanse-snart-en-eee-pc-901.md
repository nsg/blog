+++
date = "2008-11-16T18:11:02+00:00"
title = "Kanse snart en EEE PC 901?"
[taxonomies]
tags = ["asus", "eee", "eee pc", "hsupa", "laptop", "netbook"]
+++

Min bärbara dator har jag nu haft i snart 3 år, och den var redan ganska gammal när jag köpte den. Att det inte är något prestandamonster har aldrig stört mig så mycket då jag använder den mest för att surfa på nätet och programmera.

Jag har aldrig haft någon bra batteritid på datorn då batteriet var lite slitet redan när jag köpte den begagnad men de senaste året har den gått från dåligt till helt oanvändbart. Som det är nu så går det bra att köra den på batteri för att flytta laddaren från en kontakt till en annan, eller en snabbare förflyttning mellan två ställen men inte mer än det. Att få för sig att använda datorn när det inte finns en kontakt i närheten går inte.

Det senaste halvåret har en ny produktlinje växt fram, [netbooks][1], eller mycket lätta små billiga bärbara datorer. [ASUS][2] började trenden med sin [Eee PC][3] och det är en Eee som jag nu funderar på att köpa, en Eee 901 närmare bestämt.[<img class="alignleft size-medium wp-image-12" title="eeepc_901_3g" src="/images/2008/11/eeepc_901_3g-300x244.jpg" alt="" width="300" height="244" />][4]

Den väger 1,1 kg, har en [Intel Atom CPU][5] som drar väldigt lite stöm, en [SSD][6]-disk och det i kombination med en liten skärm och ett bra batteri ger en batteritid på upp till 7 timmar. Helt fantastiskt, speciellt med tanke på vad jag är van vid.

Jag väntar dock på en sak, 901-modeller som är tillverkade efter sept/okt innehåller 3G-modem ([av nyare sort][7]), det är en sådan modell jag vill ha. Visst priset kommer passera 4000-kr gränsen som är mycket för en sådan här dator ([Eee pc 900, kan du få för 2690 kr][8]) men det är värt det, att kunna plocka upp datorn i bilen, på tunnelbanan, varsomhelst och surfa utan att leta trådlösa nätverk, och utan att släpa på ett extern 3G-modem (som du ser på bilden) kommer vara underbart.

Självklart finns det en nackdel med sådana här små datorer. Den mest uppenbara är att den är liten, det innebär ett litet tangentbord som kan ta lite tid att vänja sig vid, en liten skärm med inte så stor upplösning. Hårddisken är varken snabb eller stor. Men inget av de är en nackdel för mig, så mycket som jag springer runt med min dator så är vikten guld värd och en SSD-hårddisk har inga rörlig delar så den kommer vara stöttålig och även det är trevligt när man rör sig mycket, och om den är långsam, jag behöver ingen snabb dator och jag tvivlar på att den är så mycket långsammare än min gamla dator.

Nu återstår det att se om det blir en EEE PC 901, det kommer nya modeller, och det finns konkurrenter med liknande datorer.

**Uppdaterat**:

Jag mailade [komplett][9] och [webhallen][10] och frågade när (om inte redan) de nya 901:orna skulle komma. Webhallen sa att dom var osäkra men hade hört att telia skulle till en början få ensamrätt att sälja dem och kanske om några veckor skulle dom få in dem.

Komplett:s svar lät där i mot mer positivt, dom sa att den förmodligen kommer komma upp nästa vecka. Det låter riktigt lovande, stämmer det så är jag glad då datorn kommer komma ungefär samtidigt som jag får pengar, passande och bra.

**Uppdaterat 2**:

Komplett:s svar att det skulle vara inne nästa vecka verkar nog stämma då jag redan nu har tittat datorn i tre olika butiker, du kan se dem här på [prisjakt][11]. Tydligen så kallas den 901GO som är ett ganska vettigt och logiskt namn. Läs lite mer här hos siba. Totalt sett verkar priset ligga på runt ~4400 som är dyrt, men för mig är de extra priset värt det för att få ett 3G-modem inbyggt.

<small> <p class='technorati-tags'>
  Bloggar om: <a class='technorati-link' href='http://bloggar.se/om/asus' rel='tag' target='_self'>asus</a>, <a class='technorati-link' href='http://bloggar.se/om/eee' rel='tag' target='_self'>eee</a>, <a class='technorati-link' href='http://bloggar.se/om/eee+pc' rel='tag' target='_self'>eee pc</a>, <a class='technorati-link' href='http://bloggar.se/om/hsupa' rel='tag' target='_self'>hsupa</a>, <a class='technorati-link' href='http://bloggar.se/om/laptop' rel='tag' target='_self'>laptop</a>, <a class='technorati-link' href='http://bloggar.se/om/netbook' rel='tag' target='_self'>netbook</a>
</p></small>

 [1]: http://en.wikipedia.org/wiki/Netbook
 [2]: http://en.wikipedia.org/wiki/ASUS
 [3]: http://en.wikipedia.org/wiki/ASUS_Eee_PC
 [4]: /images/2008/11/eeepc_901_3g.jpg
 [5]: http://en.wikipedia.org/wiki/Intel_atom
 [6]: http://en.wikipedia.org/wiki/Solid-state_drive
 [7]: http://en.wikipedia.org/wiki/Hsupa
 [8]: https://web.archive.org/web/20081217070739/http://www.komplett.se/k/ki.aspx?sku=356025
 [9]: http://www.komplett.se
 [10]: http://www.webhallen.com
 [11]: http://prisjakt.nu/produkt.php?p=360851
