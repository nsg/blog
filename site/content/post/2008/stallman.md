+++
date = "2008-02-27T20:59:36+00:00"
title = "Stallman"
[taxonomies]
tags = ["richard matthew stallman", "richard stallman", "stallman", "rms", "kth", "fsf", "fsfe", "gnu", "linux"]
+++

[Richard Matthew Stallman][1] eller RMS som han även är känd som besökte [KTH][2] i går eftermiddag/kväll. Det var [unionen][3] som hade bjudit hit honom. Jag fick aldrig en vettig förklaring om varför, men visst facket och [fsf][4] är båda rörelser som värnar om personen. Fast jag gillar nog unions representants avslutande ord &#8220;&#8230; and because he is so cool&#8221; som ytligare en förklaring om varför dom bjöd dit honom. En kommentar som fick RMS att lyfta blicken från sin dator och le.

Rummet var föreläsningssal F1 på KTH, med plats för runt 500 personer (folk stod och satt i gångarna t.o.m.) så det fylldes upp bra. Stallman har en skön stil, när han kom in så plockade han upp sina saker. Dator, papper, vattenkokare, kopp, te &#8230; och satte sig och arbetade med datorn i väntan på att sitt vatten skulle koka upp och verkade inte bry sig om någon annan i rummet, varken publiken eller unionens representant som inledde med att prata.

Stallman körde sin vanliga inövade presentation, som börjat med att beskriva vad &#8220;free software&#8221; är för att sedan gå vidare med att förklara varför man ska sträva efter det, och varför det är bra. Han avslutade med att folk fick ställa frågor.

Det var en fråga som en person ställde som var intressant. Frågan löd hur han såg på [BIOS][5], då nästan alla BIOS på marknaden är icke-fria. Stallman sa att han köpte datorer med fritt BIOS då det gick, men det var ett stort problem med bärbara datorer då det bara fanns en dator på markanden som hade ett fritt BIOS, och det var [OLPC][6], som han snart skulle byta till för att flippa ett icke-fritt BIOS.

<img src="/images/2008/02/rms-hedersdoktor.jpg" title="rms-hedersdoktor.jpg" alt="rms-hedersdoktor.jpg" align="left" />Programvara sparad på t.ex. ROM som sitter på ett kretskort såg han som en del av elektroniken, d.v.s. han hade inget problem med det, det är nog en förklaring om varför han kände att han kunde använda sin bärbara dator med gott samvete (IBM Thinkpad tror jag det var).

För övrigt så är det även intressant att han varken äger en mobiltelefon eller använder kreditkort, allt för att inte myndigheter och företag ska kunna kartlägga honom. Han tar frihet och anonymitet riktigt seriöst.

När föreläsningen var slut så bildades det en kö ner mot Stallman där han satt vid katedern och svarade på frågor och skrev sin autograf på papper, böcker, &#8230;

Tyvärr (för mig) så höll han sig till sin standardföreläsning så jag hade redan hört det mesta han sa då jag såg på en [videoinspelning][7] från när han besökte Linköping för ett år sedan.

Du kan ladda ner en ljudinspelning från [här][8], [direktlänk][9] (torrent), föredrar du bild, ladda ner från när han var i Linköping, men bild hjälper inte då han bara står och pratar.

Det var kul att ha varit med på ett av hans föreläsningar, ha skakat hand och växlat några ord och gå hem med en liten autograf. Hade känns dumt att inte gå då jag annars hade suttit och pluggat några hundra meter där i från.

*Bilden är hämtad från [flickr][10] och har licensen [by-nc-sa][11]*  
*Stallman blev utnämnd hedersdoktor på KTH 1996 men kom aldrig, så en liten ceremoni på någon minut hölls.*  
*(bilden är lite suddig, fotografen du ser på bilden känner jag så det kommer nog en bättre bild snart)*

**Edit**:  
Jag hittade en artikel på [IDG][12] dom skriver lite om händelsen, det var synd att han glömde [Saint Ignucius][13] i sin resväska dock. IDG skriver dessutom att han fick **sin** doktorshatt, den uppfattningen fick inte jag då hatten plockades bort direkt efter och logiken säger att han bör ha fått hatten skickad till sig 1996.



<small></small>

 [1]: http://sv.wikipedia.org/wiki/Richard_Stallman
 [2]: http://www.kth.se
 [3]: http://www.unionen.se
 [4]: http://www.fsf.org
 [5]: http://sv.wikipedia.org/wiki/BIOS
 [6]: http://sv.wikipedia.org/wiki/OLPC
 [7]: http://www.lysator.liu.se/upplysning/film/20070517_RMS/
 [8]: https://web.archive.org/web/20080528232308/http://www.w3web.se/
 [9]: http://static.jonasbjork.net/rms20080226.torrent
 [10]: http://www.flickr.com/photos/9043155@N07/2295579109/
 [11]: http://creativecommons.org/licenses/by-nc-sa/2.0/deed.en_GB
 [12]: https://web.archive.org/web/20080303000144/http://www.idg.se/2.1085/1.147552
 [13]: http://www.softpanorama.org/People/Stallman/Images/saintignucius.jpg
