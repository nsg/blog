+++
date = "2012-10-22T08:50:42+00:00"
title = "Tankar om Netflix"
tags = ["Film", "Netflix", "TV"]
+++

Jag har väntat på en vettig tjänst för strömmande video med bra innehåll, tillgänglighet och rimligt pris nu i många år. Spotify har löst problemet för mig när det kommer till musik, de har nästan all musik som jag lyssnar på, 99 kr är en rimlig månadskostnad samt jag kan använda klienten på alla mina datorer där jag kör Linux men även på telefonen som kör Android.

För en vecka sedan i dag så släpptes Netflix i Sverige, det är en del av deras expansion i Skandinavien som håller på att rulla ut nu under hösten. Tjänsten har funnits ett bra tag i USA och jag såg fram i mot lanseringen i Sverige.

Tyvärr så blir det ett lite antiklimax när jag insåg att jag inte kan använda deras tjänst på min dator då de använder Silverlight för att spela upp filmen. Silverlight är en teknik från Microsoft som var tänkt att konkurrera med Adobe Flash men även Microsoft har tappat intresset för Silverlight och fokuserar på modernare tekniker som strömmande video mha. HTML5.

Det enda positiva är att de har en klient för Android som är helt ok, de gör sitt jobb och strömmar media, dock med den irriterande begränsningen att du inte kan få HD-film, det är inget större problem om jag kollar på telefonen men om jag tar upp min tablet så är kvalitén irriterande dålig.

Jag äger faktiskt två enheter till som ska gå att använda enligt Netflix, tyvärr är det inte hela sanningen. Min Chromebook kan jag inte använda för den är satt i developer mode, då funkar den inte, samt de är inte klara med den Svenska versionen till min Boxee Box än.

Kvar är Windows och Silverlight, visst, jag har Windows installerat för att spela spel och visst så kan jag tänka mig att koppla in en bärbar dator till TV:n men det är jobbigt och omständligt och allt som Netflix inte ska vara. Det finns mycket enklare sätt att få tag i filmen på om man ska krångla så&#8230;

Något annat som är helt idiotiskt är att det inte går att stänga av undertexterna på många filmer och TV-serier, riktigt irriterande, jag blir distraherad av dem när jag förstår språket på filmen och det förstör min upplevelse. Många filmer och serier om går bort.

Jag tackar Netflix för att de låter mig testa tjänsten året ut utan att betala ett öre, det är klart över förväntan. Priset på 79kr är även riktigt trevligt, mycket längre än jag trodde det skulle kosta. Jag vet att många av de sakerna som jag klagar på är media maffians fel med sina antika ineffektiva krav och regler. Det är säkert de som kräver att HD inte får visas via Android, de är de som hindrar Netflix att använda en mer tillgänglig teknik som skulle funka på Linux samt det är även mediamaffian (bekräftat av Netflix via twitter) som kräver att det inte går att ta bort undertexter på vissa filmer/serier.

Tyvärr så kommer jag inte kunna använda tjänsten, eventuellt kan jag tänka mig att betala om löser några av problemen ovan men det återstår att se. Kanske någon annan uppstickare kommer upp men jag har inte för stora förhoppningar då det är mediamaffian som håller i alla rättigheter och alla måste dansa efter dem, tyvärr, som vanligt skjuter de sig själv i foten. Jag vill BETALA, hallå? Någon där ute som vill göra något användbart?

<small> <p class='technorati-tags'>
  Bloggar om: <a class='technorati-link' href='http://bloggar.se/om/Film' rel='tag' target='_self'>Film</a>, <a class='technorati-link' href='http://bloggar.se/om/Netflix' rel='tag' target='_self'>Netflix</a>, <a class='technorati-link' href='http://bloggar.se/om/tv' rel='tag' target='_self'>tv</a>
</p></small>
