+++
date = "2012-04-13T20:48:35+00:00"
title = "Uppgraderade knapparna på tangentbordet"
tags = ["Cherry MX", "Das Keyboard", "Tangentbord", "WASD Keyboards"]
+++

I augusti förra året så köpte jag ett [nytt tangentbord][1], det var det överlägset dyraste (och bästa) tangentbord jag har ägt, det funkar bra, det känns bra. Dock ett problem, jag köpte ett med blanka knappar. Jag kan skriva utan att kolla för det mesta, och jag kände att det var ett utmärkt sätt att tvinga mig att lära mig att skriva bättre. Det funkade bra, dock har två problem uppstått.

1.  För det första så har jag märkt att jag inte har lika stor lust att sitta och koda på min dator nu för tiden, det fanns en orsak till det. När man skriver löpande text som nu så arbetar jag med vanliga tecken, de sitter riktigt bra i muskelminnet, de flyter fint och jag behöver inte kolla &#8230; dock när man programmerar så ser det mer ut i stil med if `str =~ /[A-Z_]*g?./` &#8230; o.s.v. Du är ofta inne på specialtecken och du har inte samma flyt, jag har märkt att jag ofta trycker fel när jag ska skriva specialtecken. Det skapar en irritation och man tappar lite lusten. Nu kanske du tycker att det bara är att bita ihop och lära sig att hitta, och det hade jag kunnat hålla med om, om det inte vore för nästa sak.
2.  Lösenord, mina egna lösenord till mina maskiner och sidor kan jag som rinnande vatten, de sitter i fingrarna och vad som står, eller inte står på knapparna spelar ingen roll. Saken är den att jag jobbar mycket som system administratör och jag loggar oftast in på olika maskiner med lösenord som jag kan, men inte skriver ofta. Det är flera gånger jag misslyckas med att logga in, och vet inte om det är för att jag tryckte på fel knapp, eller för att jag mindes fel &#8230; mycket frustrerande.

Jag har letat efter ersättningsknappar till mitt tangentbord nu ett tag, de är Cherry MX knappar så de är ganska vanliga och det finns att få tag på, problemet var att hitta någon som sålde snygga, svarta diskreta knappar som inte stack ut för mycket. Det verkar vara väldigt populärt att köpa knappar i regnbågens alla färger så att tangentbordet ser ut som en färgchock.

För ett tag sedan så hittade jag [WASD Keyboards][2], de erbjöd inte både snygga knappar utan de skrev ut individuella tangentbord unika för alla kunder. Hade jag velat så hade jag kunnat få vilken text som helst på mina knappar, eller för den delen en valfri bild. För min del så dög det med att köpa till några svarta knappar med text på som jag satte ut mellan 0-9 och a-ö.

Perfekt, nu kan jag fuska när det behövs igen.

[<img class="aligncenter size-large wp-image-1155" title="visa-tbord" src="/images/2012/04/visa-tbord-1024x682.jpg" alt="" width="1024" height="682" />][3]

<small> <p class='technorati-tags'>
  Bloggar om: <a class='technorati-link' href='http://bloggar.se/om/Cherry+MX' rel='tag' target='_self'>Cherry MX</a>, <a class='technorati-link' href='http://bloggar.se/om/Das+Keyboard' rel='tag' target='_self'>Das Keyboard</a>, <a class='technorati-link' href='http://bloggar.se/om/Tangentbord' rel='tag' target='_self'>Tangentbord</a>, <a class='technorati-link' href='http://bloggar.se/om/WASD+Keyboards' rel='tag' target='_self'>WASD Keyboards</a>
</p></small>

 [1]: /post/2011/hur-mycket-ska-man-lagga-pa-ett-tangentbord/
 [2]: http://www.wasdkeyboards.com/
 [3]: /images/2012/04/visa-tbord.jpg
