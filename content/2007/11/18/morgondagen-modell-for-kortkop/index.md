/*
 Title: Morgondagen modell för kortköp
 Author: nsg
 Template: post
 Permalink: /2007/11/18/morgondagen-modell-for-kortkop/
 Date: 2007-11-18T16:53:32+00:00
 Categories: Tankar, Teknik
*/
Att betala med kort är bra, och det borde så många som möjligt göra. Men det finns ett problem, säkerhet. Visst att betala med t.ex. ditt VISA i en ICA-Butik är inget problem för du litar på butiken, men vad händer när du inte gör det?

<img src="http://cdn.junkpile.se/2007/11/kort-dagen-modell.png" title="Kortbetalning med dagens modell" alt="Kortbetalning med dagens modell" align="left" />Om kort ska ersätta pengar så måste problemet att du måste lita på buktiken övervinnas. Min lösning är helt enkelt att flytta delar av köpet över till den betalande. Låt mig ge ett exempel.

I Dag:  
Du går till din lokala butik, han drar kortet och du slår (ibland) in en kod, du litar på butiken att han inte kommer spara din kod som du slagit in, och att han inte tar en kopia av kortet. Slutligen så låter du butiken dra pengar från ditt konto.

Självklar är buktiken rädd om sitt tillstånd av banken att kunna hantera kort så sannolikheten är inte så stor att något liknande skulle hända med man får inte glömma bort tredje part som inte har något att förlora.

<img src="http://cdn.junkpile.se/2007/11/kort-morgondagen-modell.png" title="Morgondagens modell vid kortköp" alt="Morgondagens modell vid kortköp" align="right" />

Min ide är att lägga baken som mellanhand mellan butiken och köparen.

Låt mig dra ett exempel:  
Butiken slår in summan på sin terminal (kassaaparaten), summan tillsammans med ett unik id-nummer skickas till din terminal (t.ex. mobiltelefon) trådlöst med t.ex. bluetooth eller annan lämplig trådlös teknik, den är designad så att täckvidden är så pass kort (någon meter, max) att det bara är din terminal som får förfrågan.

Du kollar lite snabbt att summan och avsändaren (butiken) är korrekt och godkänner transaktionen. Din terminal kopplar upp sig mot banken och ber den att skicka över pengar till butikens konto med det unika id-nummret bifogat.

Efter några sekunder så kommer butiken att se att dom fått pengar, och med hjälp av id-nummret så vet dom att det var från dig. Du får kvitto och går där ifrån med dina varor.

Genom hela händelsebeloppet så har butiken aldrig varit i kontakt med någon känslig information, det är ett system som jag ser som helt säkert, och enkelt. Jag drar exemplet igen men nu utan massa tekniska detaljer.

*   Varorna är scannade och klara
*   Du tar upp din mobiltelefon och håller den i handen i närheten av en sändare.
*   Summan dyker upp på displayen, du kollar lite fort att den stämmer och att det är rätt butik.
*   Du godkänner och köpet är klart, du tar kvitto och går.

Snabbt, enkelt och säkert. Jag kan se både fristående terminaler som är tjocka som t.ex. 5-6 kreditkort till en början, men lägre fram så kommer tekniken att ingå i de flesta mobiltelefoner och andra liknade enheter.

Vad säger ni om min idé? Har jag något fel i min logik? Finns det ett uppenbart säkerhetshål i mitt tänkande? Eller är det säkert?

:: Kontokort, Kreditkort, Kort, Bank, Betalning, Köp

<small></small>