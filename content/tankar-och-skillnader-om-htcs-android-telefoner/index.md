/*
 Title: Tankar och skillnader om htc:s android-telefoner
 Author: nsg
 Template: post
 Permalink: /2009/07/20/tankar-och-skillnader-om-htcs-android-telefoner/
 Date: 2009-07-20T12:51:17+00:00
 Categories: Android, Linux, Personligt, Teknik
 Tags: Android, g1, g2, g3, google, htc, htc dream, htc hero, htc magic, Linux
*/
<img class="alignright size-full wp-image-704" title="android g1, g2 och g3" src="http://nsg.cc/wp-content/uploads/2009/07/g1-g2-g3.png" alt="android g1, g2 och g3" width="351" height="305" />Första gången jag hörde talas om Android var i samband med att Google köpte upp Android. Jag blev direkt glad, inte för att just det var Google utan för att det var ett Linux-baserat system för mobiltelefoner och med hjälp av Google så skulle det bli något av projektet.

Vet du inte vad Android är så är det ett operativsystem för smartphones, d.v.s. lite mer avancerade mobiltelefoner. Android är dock mycket flexibelt och det ser även ut att sprida sig till icke-telefoner som t.ex. små datorer (netbooks) och andra små enheter. Hur det går med det återstår att se men android på mobiltelefoner ser ut att ha en ljus framtid.

På bilden ser du de tre modellerna som finns med android installerat på från HTC. Den första heter [HTC Dream][1], eller kort G1. Nästa heter [HTC Magic][2] och kallas i bland G2. Slutligen hittar vi [HTC Hero][3] som inte har släppts på marknaden än, men kommer gå att köpa snart. Ibland kallas den G3.

Nu är inte det bara HTC som släpper android-mobiler, det finns många andra mobiltelefon-tillverkare på marknaden som vill vara med och släpper egna telefoner med android. Ett exempel är [Samsung Galaxy][4] som kommer släppa sin telefon nu i månaden.

### Skillnader

Trots att G1:an är från 2008, G2:an från 2009 och G3:an snart kommer släppas så är innehållet väldigt likt. Den största skillnaden mellan telefonerna är designen och att G1:an har ett riktigt fysiskt tangentbord som man kan fälla ut. G2:an och G3:an måste förlita sig på tangentbord på skärmen precis som iPhone.

<table border="0">
  <tr>
    <th>
    </th>
    
    <th>
      G1
    </th>
    
    <th>
      G2
    </th>
    
    <th>
      G3
    </th>
  </tr>
  
  <tr>
    <td>
      Upplösning
    </td>
    
    <td style="border: 1px solid black" colspan="3">
      480&#215;320
    </td>
  </tr>
  
  <tr>
    <td>
      Kamera
    </td>
    
    <td style="border: 1px solid black" colspan="2">
      3,2Mpix autofokus
    </td>
    
    <td style="border: 1px solid black">
      5 Mpix autofokus
    </td>
  </tr>
  
  <tr>
    <td>
      CPU
    </td>
    
    <td style="border: 1px solid black" colspan="2">
      Qualcomm MSM7201A ARM11 @ 528MHz
    </td>
    
    <td style="border: 1px solid black">
      Qualcomm MSM7200A, 528 MHz
    </td>
  </tr>
  
  <tr>
    <td>
      Batteri
    </td>
    
    <td style="border: 1px solid black">
      1150 mAh
    </td>
    
    <td style="border: 1px solid black">
      1340 mAh
    </td>
    
    <td style="border: 1px solid black">
      1350 mAh
    </td>
  </tr>
  
  <tr>
    <td>
      Minne (RAM)
    </td>
    
    <td style="border: 1px solid black">
      192 MB
    </td>
    
    <td style="border: 1px solid black">
      192/288 MB
    </td>
    
    <td style="border: 1px solid black">
      288 MB
    </td>
  </tr>
  
  <tr>
    <td>
      Minne (ROM)
    </td>
    
    <td style="border: 1px solid black">
      256 MB
    </td>
    
    <td style="border: 1px solid black">
      512 MB
    </td>
    
    <td style="border: 1px solid black">
      512 MB
    </td>
  </tr>
  
  <tr>
    <td>
      Övrigt
    </td>
    
    <td style="border: 1px solid black">
      Riktigt qwerty-tangentbord
    </td>
    
    <td style="border: 1px solid black">
    </td>
    
    <td style="border: 1px solid black">
      Riktig (3.5mm) ljudutgång
    </td>
  </tr>
</table>

Som du ser så är skillnaderna inte enorma, lite mer minne i de nyare modellerna men mer än det så är det mindre detaljer, så länge inte 5 megapixel-kamera eller 3.5mm-jack är viktigt, då är det G3:an som gäller.

### Att välja

Varför vill jag ha en Android-telefon? För det första kör jag nästan uteslutande Linux till vardags, och jag är stor användare av Googles tjänster. För det andra tycker jag om att utveckla applikationer och Android-plattformen är något jag är mycket intresserad av och vill utveckla mot och förhoppningen är att på sikt t.o.m. utveckla applikationer jag kan tjäna pengar på. Slutligen är min nuvarande mobil riktigt gammal och knappar och saker börjar gå sönder, vissa dagar funkar den som den ska, andra tar det mig flera minuter för att navigera i telefonboken.

Jag har länge kollat på G1:an, just för att den har ett tangentbord. Det är skönt att kunna fälla ut det när man ska skriva lite mer text, det finns dessutom en speciell version av G1:an som går att köpa direkt från Google, den är helt öppen och det finns inga som helst spärrar i den och den är gjort för utvecklare. Utvecklingstelefonen kostar dock mer då man måste beställa den från USA, ca 4800 kr landar summan totalt på, det är med skatt och frakt. Om jag väljer att importera en vanlig G1:a så kan jag hamna på en summa under 3000 kr om jag har tur, dock måste jag förmodligen då köpa den av en privatperson. I Sverige finns inte G1:an att köpa.

G2:an finns dock att köpa i Sverige, binder man upp sig på ett abonnemang på två år så kan man mer eller mindre få telefonen gratis. Om man ändå planerar på att köpa den och ha den tillsammans med ett abonnemang så är det inte ett så dåligt köp. Jag funderar på att i så fall även säga upp mitt mobila bredband och köra allt genom telefonen. Lite mer bökigt men jag kommer tjäna 100kr/mån mot i dag så det är en lockande idé.

Slutligen kan jag vänta på G3:an, både för att köpa den eller för att hoppas på att den kommer knuffa ner priset på de andra två när den kommer. Jag tycker inte alls om G3:ans utseende på mjukvaran, men det går säkert att fixa. Själva telefonen ser bra ut.

Slutligen kan jag påpeka att den G2:an som säljs i Sverige inte kör en &#8220;ren&#8221; Android installation. HTC har ändrat lite saker i koden som gör att det finns en risk att program som är skrivna för den vanliga versionen från Google inte funkar. Chansen är låg, men finns där. Bra och veta, just nu går det inte att installera om telefonen till en ren Android-installation från Google, orsaken är att HTC har hackat lite i bootloadern och då går det inte att boota de vanliga systemen på den. Ger man det lite tid så kommer det säkert att lösas.

### Valet

Även om jag fortfarande är mycket lockad av en G1:a, speciellt en utvecklingsversion så blir valet en G2:a. Jag har haft en iPod touch nu i 1,5 år, jag vet hur det är att skriva på ett skärm-tangentbord och det går bra, tillräckligt bra. Att jag dessutom kan byta två abonnemang mot ett som gör att jag sänker min månadskostnad är även det lockande. Slutligen lyckades jag snacka till mig ett bra erbjudande från tre så nu sitter jag och väntar på att min G2:a ska komma med posten.

Det känns som att jag borde skapa en android-kategori på bloggen nu, jag kommer nog skriva en del om det när jag väl kommer igång.

<small> <p class='technorati-tags'>
  Bloggar om: <a class='technorati-link' href='http://bloggar.se/om/Android' rel='tag' target='_self'>Android</a>, <a class='technorati-link' href='http://bloggar.se/om/g1' rel='tag' target='_self'>g1</a>, <a class='technorati-link' href='http://bloggar.se/om/g2' rel='tag' target='_self'>g2</a>, <a class='technorati-link' href='http://bloggar.se/om/g3' rel='tag' target='_self'>g3</a>, <a class='technorati-link' href='http://bloggar.se/om/google' rel='tag' target='_self'>google</a>, <a class='technorati-link' href='http://bloggar.se/om/htc' rel='tag' target='_self'>htc</a>, <a class='technorati-link' href='http://bloggar.se/om/htc+dream' rel='tag' target='_self'>htc dream</a>, <a class='technorati-link' href='http://bloggar.se/om/htc+hero' rel='tag' target='_self'>htc hero</a>, <a class='technorati-link' href='http://bloggar.se/om/htc+magic' rel='tag' target='_self'>htc magic</a>, <a class='technorati-link' href='http://bloggar.se/om/Linux' rel='tag' target='_self'>Linux</a>
</p></small>

 [1]: http://en.wikipedia.org/wiki/Htc_dream
 [2]: http://en.wikipedia.org/wiki/HTC_Magic
 [3]: http://en.wikipedia.org/wiki/HTC_Hero
 [4]: http://en.wikipedia.org/wiki/Samsung_Galaxy "Samsung Galaxy"